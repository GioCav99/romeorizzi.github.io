# Informazioni su quali competenze informatiche possano aiutarvi e perchè, e su come reperirle

Uno degli obiettivi che si prefigge il corso è di promuovere atteggiamenti ed approcci attivi del fare matematica.
Queste vostro percorso di crescita può avvenire anche senza l'uso del calcolatore, ma l'inserire le soluzioni algoritmiche di un problema in un codice può promuovere questa transizione ed è un ottimo supporto di suo in quanto la macchina, creazione e nemesi dell'umano, offre un interlocutore paziente al proprio sperimentare e promuove il pieno consolidamento di quanto visto insieme.
In questo modo perseguiamo inoltre un secondo obiettivo, che ha grande valore già di suo:
acquisire anche competenze pratiche, trasversali, e multidisciplinari, molto utili per essere autonomi da subito, e testare ed affinare le competenze attive e le metodologie proposte.
Per perseguire questo obiettivo, in parallelo alle lezioni di teoria, è fortemente consigliato ed auspicato 
applichiate che non solo cerchaite di risolvere voi stessi in primis (anche in gruppo, anzi meglio) i probemi, e, vista una soluzione algoritmica, non vi fermiate lì ma cerchiate di progettarne un'implementazione efficiente della stessa e/o degli algoritmi studiati, e infine la codifichiate e sperimentiate con le vostre mani. Compiere un percorso completo ha grande valore.


Il corso offre una piattaforma, chiamata CMS (Contest Management System) che ha la funzione di permettere agli studenti di scrivere
codice per risolvere dei problemi proposti di natura algoritmica.
I linguaggi supportati dal portale sono 3: C, C++ e Python.

Il C++ è un estensione del C, quindi se conoscete il C conoscete il C++ che, per quanto serve a noi, è poi sostanzialmente il C con la possibilità di prendersi qualche comodità in più. In particolare possono semplificarvi le cose le librerie STL. Il Python è un linguaggio più evoluto e moderno, ma, nel nostro caso, abbiamo il problema che il CMS non distingue gli errori di compilazione da quelli di esecuzione (perchè Python è un linguaggio interpretato), perciò può capitare che non riusciate a capire perchè il programma non funziona, ad esempio perchè la versione Python installata nel vostro pc è diversa da quella in esecuzione sul server che corregge e vi ritorna il feedback immediato). 

In conclusione, se dovete imparare da zero uno di questi linguaggi vi consigliamo il C++, o meglio, il C esteso di quelle 4 cose del C++ che più vi possono venire comode. Ma solo le basi: con martello, chiodo e cacciavite potete fare poi tutto. Non è necessario padroneggiare le caratteristiche più complesse del C++, quali template, classi, ereditarietà, eccezzioni. E non è nemmeno necessario seguire questo consiglio, ognuno si muova come crede, per noi il linguaggio è solo uno strumento, non il fine (anche se saper programmare è una competenza utile, richiesta, e può fare la differenza in molte cose). 

Consigliamo quindi il C++ per la sua libreria STL, acronimo di Standard Template Library.
È una libreria che per molte caratteristiche è simile a quella di Java, 
in quanto offre funzioni per manipolare gli array (quali sort, ricerca binaria, ecc...) e contenitori per immagazzinare e ricercare in modo efficiente i dati. Tutte cose che il Python integra già nativamente nel linguaggio base, quindi anche più facili da utilizzare, ma la noia con Python sono le tante versioni ed il fatto che in caso di idiosincrasie anche minime il CMS non vi aiuta ad identificare e risolerle, e vi trovate in una situazione di stallo per le carenze nel dialogo del CMS.

Oltre ai linguaggi, anche la shell, è un giocattolo che vi consente di meglio interagire col PC promuovendo la vostra esplorazione e curiosità.

## come/dove reperire queste competenze

Se sei un principiante insicuro che vuole essere guidato passo passo nella sua sperimentazione, allora prova a vedere se alcune delle seguenti risorse possono aiutarti:

* [Datacamp](https://www.datacamp.com/) può rivelarsi un utile risorsa per apprendimento con speri
mentazione immediata (in vari linguaggi ed ambiti, dei quali a noi potrebbero interessare: python, git, shell).

## di più sul linguaggio C++

https://www.w3schools.com/cpp/ -> corso di c++ che copre anche le basi.  
https://www.tutorialspoint.com/cplusplus/cpp_stl_tutorial.htm -> introduzione molto veloce alla STL.  
https://www.geeksforgeeks.org/containers-cpp-stl/ -> schema dei container STL.  

## di più sul linguaggio Python

Per chi è interessato ad approfondire il linguaggio Python:
 1. Il tutorial ufficiale di Python, con questo non sbagli:
The Python Tutorial
https://docs.python.org/3/tutorial/

 2. Tutorial interattivo LearnPython.org
[Versione in italiano](https://www.learnpython.org/it/)
Questo ottimo servizio, offerto da una comunità attiva ed inclusiva di pythonisti, consente di eseguire contestualmente degli snippset di codice. Il consiglio è di non eseguirli tanto come preimpostati ma di giocare a modificarli per scoprire e comprendere sperimentando.


## di più sulla shell

* [Slides su funzionalità della bash da sperimentare](introduction_to_bash_shell_and_scripts.pdf)

* Altrimenti orientati anche autonomamente tra le seguenti sorgenti (od altre che tu stesso saprai reperire):

  1. [Bash scripting: tutoria interattivo](https://linuxconfig.org/bash-scripting-tutorial-for-beginners)
  2. [Bash scripting: un tutorial più raffinato se sei più autonomo](https://ryanstutorials.net/bash-scripting-tutorial/)
  3. [Bash scripting: un manuale](https://www.gnu.org/software/bash/manual/)
  4. [Bash scripting: la guida nell'ecosistema didattico HTML](https://www.html.it/guide/shell-scripting-la-guida/)

Se trovi materiali validi segnalaceli che li aggiungeremo volentieri alla lista.
