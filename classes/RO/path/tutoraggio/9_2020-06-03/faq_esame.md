# ESAME DI RICERCA OPERATIVA - FAQ #

__Modalità__: test al computer su un foglio Jupyter (4-5 ore) + orale

1. __Posso consultare gli appunti, le slides del tutoraggio, i codici sviluppati per risolvere gli esercizi del CMS?__

Sì, puoi consultare tutto liberamente.

2. __Per sostenere l'esame di Ricerca Operativa, devo usare il browser speciale SEB (Safe Exam Browser) che blocca tutte le funzionalità e le applicazioni del mio pc?__

No, per questo esame non è necessario, perché dovrai lavorare in locale sul tuo server Jupyter e dovrai caricare poi sulla piattaforma indicata l'archivio .zip contenente la tua consegna.
Ricordiamo che la votazione istanziata con l'esame scritto dovrà poi trovare conferma in un colloquio
orale dove ci si accerterà che le competenze espresse siano effettivamente nel tuo bagaglio. Niente panico: l'orale vorrà comunque essere un momento rilassato e potrà essere affrontato serenamente.

3. __Quale piattaforma useremo per l'esame?__

Come per le lezioni e le esercitazioni di tutoraggio, useremo una meeting room di Zoom per fare l'esame. Vi manderemo il link qualche giorno prima, per fare anche una simulazione.

4. __Webcam e microfono devono essere accesi?__

Sì, per tutta la durata dell'esame. La webcam servirà, oltre che per il monitoraggio, anche per l'identificazione obbligatoria: dovrete mostrarci il tesserino universitario e/o la carta di identità per permetterci di riconoscervi.

5. __A cosa servirà la simulazione?__

La simulazione servirà a verificare non solo il corretto funzionamento di microfono e webcam
ma anche per venire a conoscere come dovrete gestire i materiali all'esame.
Proverete la piattaforma precedentemente installata e configurata, dove a inizio esame scaricherete la cartella con il vostro tema e a conclusione dovrete necessariamente caricare il vostro archivio .zip
per la consegna di questo prodotto. Inoltre, vi comunicheremo eventuali aggiornamenti sul formato del tema d'esame (i.e., se troverete verificatori, applet o altri tool di utilità che potrete usare, non presenti nel facsimile presentato il 03 giugno durante l'ultima esercitazione di tutoraggio).

6. __Se dovesse saltare la connessione durante l'esame, cosa succede?__

In primis non agitarti e manda subito un messaggio di avviso sul gruppo Telegram del corso, segnalando il tuo problema; ti sarà dato un tempo ragionevole (e.g., 5 minuti) per ricollegarti.
Lavorando in locale sul tuo computer, non perderai nulla di quanto fatto fino al momento della disconnessione.

7. __Non riesco a inserire alcune risposte nelle celle sul foglio Jupyter, però ho delle immagini che potrei allegare. Come posso fare?__

Puoi aggiungere tutte le immagini che vuoi nella sottocartella _allegati_, aggiungendo però un commento nelle celle degli esercizi a cui fanno riferimento. Per esempio, vuoi allegare un'immagine all'esercizio 5, richiesta 2; ecco come fare:
- inserisci l'immagine nella cartella allegati, rinominandola "es5_richiesta2.EXT" (dove EXT è l'estensione del file);
- scrivi il riferimento nell'esercizio, o in una cella Raw (e.g., "Si veda l'immagine es5_richiesta2") oppure in una cella Markdown ("<img src='allegati/es5_richiesta2.EXT' width=600>").
La seconda soluzione è di gran lunga preferibile poichè in questo modo avrai conferma di avere allegato il file corretto e terrai sotto maggiore controllo lo stato del tuo elaborato.
Gli allegati che non trovano ancora nelle celle verranno ignorati nel ricomporre i tuoi svolgimenti degli esercizi.

8. __Cosa devo fare per consegnare?__
- Controlla tutte le celle del foglio Jupyter, salva e chiudi il file;
- Comprimi _tutta la cartella_ in un archivio .zip (l'archivio dovrà contenere tutti i file che erano già presenti al momento del download e anche tutti gli eventuali file che hai aggiunto tu nella cartella _allegati_);
- Rinomina l'archivio con il nome "esameRO_YYYY-MM-DD_VRXXXXX" (dove VRXXXXX è la tua matricola);
- Carica l'archivio sulla piattaforma designata.
